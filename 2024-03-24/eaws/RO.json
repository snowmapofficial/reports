{
  "bulletins": [
    {
      "avalancheActivity": {
        "comment": "Buletin nivometeorologic pentru perioada:\n24.03.2024 ora 20 - 25.03.2024 ora 20\n\nTemperaturi \u00een sc\u0103dere.\nNinsori viscolite \u00een zonele\nmontane \u00eenalte.\n\nMUN\u021aII F\u0102G\u0102RA\u0218\n\nRISC 3 - \u00ceNSEMNAT\n\nLa peste 1800 m: \u00eent\u00e2lnim un strat de z\u0103pad\u0103 umezit \u00een partea superioar\u0103, cu rezisten\u021b\u0103 \u00eenc\u0103 redus\u0103 \u00een\nprimii 40-50 cm \u0219i cu unele cruste sub\u021biri de ghea\u021b\u0103 formate \u00een interior. Ninsorile viscolite din urm\u0103torul\ninterval vor duce la acumularea unui strat nou de z\u0103pad\u0103, ce va dep\u0103\u0219i pe alocuri 15-20 cm \u0219i care se va\ndepune la altitudini de 1800-2200 m peste unele cruste de ghea\u021b\u0103 ce se vor forma la suprafa\u021ba actualului\nstrat umezit pe fondul r\u0103cirii accentuate a vremii. Pe creste sunt prezente corni\u0219e \u0219i troiene de peste 2 metri\n\u00een zonele ad\u0103postite. \u00cen profunzime rezisten\u021ba stratului e \u00een cre\u0219tere \u0219i \u00eent\u00e2lnim cristale fine \u0219i fa\u021betate, iar \u00een\napropierea solului din cristale de tip cup\u0103. Mai ales la supra\u00eenc\u0103rc\u0103ri, dar izolat \u0219i \u00een mod spontan, stratul cu\nrezisten\u021b\u0103 \u00eenc\u0103 redus\u0103 din partea superioar\u0103 a z\u0103pezii \u0219i stratul nou, care se va depune, pot aluneca peste\nstraturile mai vechi \u0219i dure din interior, duc\u00e2nd la declan\u0219area unor avalan\u0219e de dimensiuni medii \u0219i izolat\nmari, riscul fiind \u00eensemnat(3). \u00cen anumite cazuri, unele avalan\u0219e pornite de la altitudini de peste 1800 m pot\ncobor\u00ee sub aceast\u0103 altitudine.\nLa altitudini mai mici de 1800 m, z\u0103pada este mai consistent\u0103 la altitudini de peste 1600 m, pe versan\u021bii\nnordici precum \u0219i \u00een zonele umbrite sau ad\u0103postite. R\u0103cirea vremii va aduce ninsori p\u00e2n\u0103 spre altitudini de\n1200 m, mai ales pe versan\u021bii nordici. \u00cen special la supra\u00eenc\u0103rc\u0103ri, dar \u0219i spontan, se pot produce curgeri \u0219i\navalan\u0219e de dimensiuni \u00een general mici, izolat medii. Riscul declan\u0219\u0103rii avalan\u0219elor va fi moderat(2), fiind\nprezent \u00een special la altitudini de peste 1500 m \u0219i pe v\u0103ile nordice, cu strat de z\u0103pad\u0103 mai consistent.\n\n\fBuletin nivometeorologic pentru perioada\n24.03.2024 ora 20 - 25.03.2024 ora 20\nMUN\u021aII BUCEGI\n\nRISC 3 - \u00ceNSEMNAT\n\nLa peste 1800 m: ninsorile din urm\u0103torul interval, temporar viscolite, vor fi consistente \u0219i vor depune local\npeste 20-25 cm, \u00een special pe versan\u021bii nord-vestici. Pe versan\u021bii sudici \u0219i estici se vor forma pl\u0103ci de v\u00e2nt \u00een\napropierea crestelor, instabile \u0219i u\u0219or friabile. Stratul actual este umezit \u00een partea superioar\u0103, mai ales la\naltitudini de sub 2200 m \u0219i are rezisten\u021b\u0103 relativ sc\u0103zut\u0103 \u00een primii 40-50 cm, de\u0219i prezint\u0103 unele cruste sub\u021biri\nde ghea\u021b\u0103 intercalate. \u00cen profunzime stratul este format din z\u0103pad\u0103 \u00eent\u0103rit\u0103, compus\u0103 din mai multe structuri\nde plac\u0103 mai vechi, dar \u0219i cristale de tip cup\u0103 spre sol. Pe unele v\u0103i \u0219i pante umbrite \u0219i ad\u0103postite z\u0103pada\neste acumulat\u0103 \u00een troiene mari, de peste 2 metri. \u00cen zona crestelor sunt corni\u0219e mai vechi. \u00cen aceste condi\u021bii,\nstratul nou de z\u0103pad\u0103 care se va depune \u0219i cel actual, cu rezisten\u021b\u0103 \u00eenc\u0103 redus\u0103, pot aluneca peste straturile\nmai vechi \u0219i mai stabile, at\u00e2t spontan, pe pantele mai \u00eenclinate, dar mai ales la supra\u00eenc\u0103rc\u0103ri, riscul de\ndeclan\u0219are al unor avalan\u0219e medii \u0219i mari fiind \u00eensemnat(3). \u00cen anumite cazuri, unele avalan\u0219e pornite de la\naltitudini mai mari de 1800 m pot cobor\u00ee sub aceast\u0103 altitudine.\nSub 1800 m: va ninge p\u00e2n\u0103 spre altitudini de 1200 m, cu cre\u0219teri mai importante de strat pe versan\u021bii\nnord-vestici. Stratul de z\u0103pad\u0103 actual are dimensiuni mai mari pe versan\u021bii nordici, mai ales la altitudini de\npeste 1600 m. Se men\u021bin condi\u021biile pentru declan\u0219area de avalan\u0219e de dimensiuni mici \u0219i medii, riscul fiind\namplificat la supra\u00eenc\u0103rc\u0103ri. Riscul va fi moderat(2), prezent \u00een special la peste 1500 m \u00een zonele cu strat de\nz\u0103pad\u0103 mai consistent.\n\nMUN\u021aII \u021aARCU-GODEANU\n\nRISC 2 - MODERAT\n\nLa peste 1800 m: temporar se vor semnala ninsori moderate, iar stratul de z\u0103pad\u0103 va \u00eenregistra cre\u0219teri,\nlocal de 5..10 cm. \u00cen partea superioar\u0103 stratul prezint\u0103 \u00een continuare o rezisten\u021b\u0103 moderat\u0103 \u00een primii 15-20 cm\nde la suprafa\u021b\u0103, \u00een special pe v\u0103ile umbrite \u0219i \u00een zonele ad\u0103postite. \u00cen unele locuri ad\u0103postite se g\u0103sesc\ndepozite mai \u00eensemnate de z\u0103pad\u0103, iar \u00een zona crestelor sunt formate corni\u0219e. La supra\u00eenc\u0103rc\u0103ri ale stratului\nvor fi condi\u021bii pentru declan\u0219area unor avalan\u0219e de dimensiuni mici \u0219i izolat medii, care s\u0103 angreneze at\u00e2t\nz\u0103pada proasp\u0103t\u0103, c\u00e2t \u0219i stratul superficial mai vechi, cu rezisten\u021b\u0103 moderat\u0103. Riscul declan\u0219\u0103rii avalan\u0219elor\nva fi moderat(2).\nLa altitudini mai mici de 1800 m: temporar va ninge moderat, dar z\u0103pada este de dimensiuni mai reduse,\nfiind prezent\u0103 mai ales pe v\u0103ile \u0219i zonele umbrite de la altitudini de peste 1600 m. Cu totul izolat se pot\nproduce curgeri sau avalan\u0219e de dimensiuni mici pe v\u0103ile unde mai sunt depozite \u0219i acumul\u0103ri mai vechi,\nriscul fiind \u00een general redus (1).\n\n\fBuletin nivometeorologic pentru perioada\n24.03.2024 ora 20 - 25.03.2024 ora 20\nMUN\u021aII PAR\u00c2NG-\u0218UREANU\n\nRISC 2 - MODERAT\n\nLa peste 1800 m, se vor semnala ninsori moderate, peste z\u0103pada u\u0219or umezit\u0103 \u00een zilele precedente \u00een partea\nsuperioar\u0103 a stratului, cu rezisten\u021b\u0103 moderat\u0103 \u00een primii 15-20 cm de z\u0103pad\u0103. Stratul de z\u0103pad\u0103 poate\n\u00eenregistra cre\u0219teri locale de peste 5-10 cm. Pe v\u0103ile umbrite \u0219i \u00een zonele ad\u0103postite sunt acumul\u0103ri mai\n\u00eensemnate de z\u0103pad\u0103, iar \u00een zona crestelor sunt formate unele corni\u0219e. La supra\u00eenc\u0103rc\u0103ri ale stratului, z\u0103pada\nnou-depus\u0103, \u00eempreun\u0103 cu stratul de 15-20 cm cu rezisten\u021b\u0103 moderat\u0103 de la suprafa\u021b\u0103, pot aluneca peste\nstraturile mai vechi \u0219i dure din interior pe anumite pante mai \u00eenclinate, duc\u00e2nd la declan\u0219area de avalan\u0219e\nmici \u0219i izolat medii. Riscul declan\u0219\u0103rii avalan\u0219elor va fi moderat(2).\nSub 1800 m: stratul de z\u0103pad\u0103 este mai redus, fiind prezent mai ales la altitudini de peste 1600 m, \u00een special\npe versan\u021bii nordici, precum \u0219i pe unele v\u0103i sau zone umbrite \u0219i ad\u0103postite, unde mai sunt \u0219i unele depozite\nmai vechi. Stratul va \u00eenregistra unele cre\u0219teri pe fondul r\u0103cirii vremii \u0219i al ninsorilor care se vor \u00eenregistra \u0219i la\naltitudini mai joase. Pe pantele suficient de \u00eenclinate, mai ales la supra\u00eenc\u0103rc\u0103ri, vor fi condi\u021bii pentru curgeri \u0219i\navalan\u0219e de dimensiuni \u00een general mici. Riscul va fi redus (1).\n\nMUN\u021aII RODNEI\n\nRISC 3 - \u00ceNSEMNAT\n\nLa peste 1800 m, \u00een partea sa superioar\u0103 z\u0103pezii se \u00eent\u00e2lnesc dou\u0103 straturi de z\u0103pad\u0103 cu rezisten\u021b\u0103 \u00eenc\u0103\nredus\u0103, cel superior u\u0219or umezit la suprafa\u021b\u0103 \u0219i peste se vor depune c\u00e2\u021biva cm de z\u0103pad\u0103 proasp\u0103t\u0103. \u00cen\nprofunzime stratul este destul de compact, cu cruste de ghea\u021b\u0103 ce alterneaz\u0103 cu zone \u00een care se g\u0103sesc\ncristale fa\u021betate sau cup\u0103, cu rezisten\u021b\u0103 mai redus\u0103. Pe v\u0103ile umbrite \u0219i \u00een zonele ad\u0103postite sunt troiene \u015fi\nacumul\u0103ri \u00eensemnate de z\u0103pad\u0103. Mai ales la supra\u00eenc\u0103rc\u0103ri, pe pantele suficient de \u00eenclinate, straturile\ninstabile din partea superioar\u0103 a stratului se pot disloca pe alocuri pe o adancime de 30-40 cm \u0219i pot aluneca\npeste straturile mai dure \u0219i peste curstele de ghea\u021b\u0103 din interior, \u00een cazuri izolate put\u00e2nd antrena \u0219i unele\nstraturi subiacente mai vechi, duc\u00e2nd la declan\u0219area unor avalan\u0219e de dimensiuni medii \u0219i izolat mari. Riscul\nva fi \u00eensemnat(3).\nLa altitudini mai mici de 1800 m: va ninge moderat, p\u00e2n\u0103 la altitudini mai joase, dar \u00een ansamblu stratul\neste de dimensiuni mai reduse, cu unele depozite mai vechi, de dimensiuni destul de importante pe anumite\npante umbrite sau ad\u0103postite. Ninsorile care se vor \u00eenregistra nu vor aduce cre\u0219teri semnificative de strat.\nMai ales la supra\u00eenc\u0103rc\u0103ri, pe pantele suficient de \u00eenclinate, se pot genera avalan\u0219e de dimensiuni \u00een general\nmici, izolat medii spre 1800 m. Riscul va fi redus (1).\n\n\fBuletin nivometeorologic pentru perioada\n24.03.2024 ora 20 - 25.03.2024 ora 20\nMUN\u021aII C\u0102LIMANI-BISTRI\u021aEI\n\nRISC 3 - \u00ceNSEMNAT\n\nLa peste 1800 m: \u00cen partea superioar\u0103 a z\u0103pezii \u00eent\u00e2lnim un strat cu rezisten\u021b\u0103 relativ sc\u0103zut\u0103 pe alocuri \u00een\nprimii 25-30 cm pe anumite pante unde v\u00e2ntul a creat acumul\u0103ri, \u00een special pe versan\u021bii estici \u0219i sudici.\nTemporar va mai ninge viscolit , iar stratul va \u00eenregistra unele cre\u0219teri. \u00cen profunzime stratul vechi este destul\nde bine stabilizat \u0219i \u00eent\u0103rit, av\u00e2nd \u0219i cruste de ghea\u021b\u0103 \u00een interior, iar spre sol sunt cristale de tip cup\u0103 pe\nversan\u021bii nordici. La supra\u00eenc\u0103rc\u0103ri, pe pantele suficient de \u00eenclinate, se pot declan\u0219a unele avalan\u0219e de\ndimensiuni mici \u0219i medii, care pot angrena \u00een cazuri izolate \u0219i din straturile mai vechi. Riscul declan\u0219\u0103rii\navalan\u0219elor va fi \u00eensemnat(3), fiind prezent mai ales la supra\u00eenc\u0103rc\u0103ri.\nSub 1800 m: temporar va ninge, dar stratul de z\u0103pad\u0103 nu va suferi modific\u0103ri importante, ci va avea doar\ncre\u0219teri de c\u00e2\u021biva cm, men\u021bin\u00e2ndu-se la dimensiuni reduse, mai consistent la peste 1600 m. Pe anumite pante\n\u0219i v\u0103i ad\u0103postite de la altitudini mai mari de 1500 m, unde mai sunt prezente depozite vechi, vor fi condi\u021bii de\ndeclan\u0219are a unor curgeri \u0219i avalan\u0219e de dimensiuni \u00een general mici. Riscul va fi redus (1).\n\nMASIVUL CEAHL\u0102U\n\nRISC 2 - MODERAT\n\n\u00cen partea superioar\u0103 a z\u0103pezii se \u00eent\u00e2lne\u0219te un strat umezit, cu rezisten\u021b\u0103 moderat\u0103 \u00een primii 15-20 cm, iar\nspre sol z\u0103pad\u0103 \u00een general \u00eent\u0103rit\u0103 \u0219i stabilizat\u0103. Temporar va ninge, iar stratul va \u00eenregistra unele cre\u0219teri. Pe\npantele \u0219i v\u0103ile suficient de \u00eenclinate, precum \u0219i pe v\u0103ile cu depozite mai mari de z\u0103pad\u0103, mai ales la\nsupra\u00eenc\u0103rc\u0103ri, se pot declan\u0219a unele avalan\u0219e de dimensiuni mici \u0219i izolat medii, prin alunecarea stratului de\nz\u0103pad\u0103 cu rezisten\u021b\u0103 moderat\u0103 din partea superioar\u0103. Riscul declan\u0219\u0103rii avalan\u0219elor va fi moderat (2).\n\nMASIVUL VL\u0102DEASA\n\nRISC 1 - REDUS\n\nTemporar va ninge moderat, iar stratul de z\u0103pad\u0103 va \u00eenregistra unele cre\u0219teri u\u0219oare. Pe unele v\u0103i \u0219i zone\numbrite sunt acumul\u0103ri mai vechi de z\u0103pad\u0103, care sunt \u00eens\u0103 destul de stabile. Pe pantele \u00eenclinate se pot\nproduce curgeri \u0219i avalan\u0219e de dimensiuni \u00een general mici, care s\u0103 angreneze doar stratul nou care se va mai\ndepune. Riscul este redus(1).\n\n\fBuletin nivometeorologic pentru perioada\n24.03.2024 ora 20 - 25.03.2024 ora 20\nEvolu\u021bia vremii din ultimele 48 de ore\nVremea a fost cald\u0103 pentru aceast\u0103 perioad\u0103, mai ales \u00een cursul zilei de s\u00e2mb\u0103t\u0103, 23 martie, c\u00e2nd a fost \u0219i \u00een general\nfrumoas\u0103, iar \u00een cursul zilei de duminic\u0103 a \u00eenregistrat o r\u0103cire \u00een masivele nordice \u0219i vestice. Cerul a fost variabil \u00een\nprima parte a intervalului, iar \u00een cursul nop\u021bii de s\u00e2mb\u0103t\u0103 spre duminic\u0103 \u0219i pe parcursul zilei de duminic\u0103 temporar\nnoros, c\u00e2nd local s-au semnalat precipita\u021bii mixte, temporar ninsori \u00een Carpa\u021bii Occidentali, nordul celor Orientali \u0219i \u00een\nvestul celor Meridionali. Cantit\u0103\u021bile de precipita\u021bii au fost moderate. V\u00e2ntul a suflat slab \u0219i moderat, cu intensific\u0103ri\ntemporare de 50-80 km/h \u00een zonele \u00eenalte din Carpa\u021bii Meridionali \u0219i Orientali. Local s-a semnalat cea\u021b\u0103, asociat\u0103 pe\nalocuri cu depunere de chiciur\u0103 pe creste. \u00cen masivul F\u0103g\u0103ra\u0219 au fost semnalate c\u00e2teva avalan\u0219e, de dimensiuni \u00een\ngeneral medii. Stratul de z\u0103pad\u0103 a sc\u0103zut \u00een masivele sudice, cu p\u00e2n\u0103 la 15 cm la Sinaia \u0219i 9 cm la B\u00e2lea-Lac, f\u0103r\u0103 a\nsuferi modific\u0103ri importante \u00een masivele nordice \u0219i vestice.\n\u00cen data de 24.03.2024, la ora 14, stratul de z\u0103pad\u0103 din platforma sta\u021biilor meteorologice m\u0103sura:\nCarpa\u0163ii Meridionali: 196 cm la B\u00e2lea-Lac, 140 cm la Vf. Omu, 113 cm la Vf. \u021aarcu, 33 cm la P\u0103ltini\u0219, 5 cm la Par\u00e2ng,\npetice la Sinaia \u0219i Predeal.\nCarpa\u0163ii Orientali: 148 cm la Vf. C\u0103limani, 41 cm la Ceahl\u0103u-Toaca, 39 cm la Vf. L\u0103c\u0103u\u021bi, 35 cm la Vf. Iezer, 6 cm la\nBucin, 8 cm la Penteleu.\nCarpa\u0163ii Occidentali:\n13 cm la Vf. Vl\u0103deasa.\n\nPrognoza vremii \u00een intervalul 24.03.2024 ora 20 - 25.03.2024 ora 20\nVremea se va r\u0103ci, iar cerul va prezenta \u00eennor\u0103ri temporare accentuate. Pe arii relativ extinse Carpa\u021bii\nMeridionali \u0219i \u00een sudul celor Orientali \u0219i local \u00een restul masivelor se vor semnala precipita\u021bii predominant sub\nform\u0103 de ninsoare, ce vor fi \u0219i sub form\u0103 de averse care pot fi \u00eenso\u021bite izolat de desc\u0103rc\u0103ri electrice, iar la\n\u00eenceputul intervalului vor \u0219i sub form\u0103 de ploaie \u0219i lapovi\u021b\u0103 la altitudini de sub 1300 m \u00een Carpa\u021bii Meridionali \u0219i\n\u00een sudul celor Orientali. Cantit\u0103\u021bile de precipita\u021bii vor dep\u0103\u0219i local 10-15 l/mp, iar \u00een masivele F\u0103g\u0103ra\u0219 \u0219i\nBucegi, precum \u0219i \u00een zona Carpa\u021bilor de Curbur\u0103 pe arii restr\u00e2nse 25-30 l/mp, ceea ce va duce la cre\u0219teri\nlocal consistente ale stratului de z\u0103pad\u0103. V\u00e2ntul va sufla \u00een general moderat, cu intensific\u0103ri temporare \u00een\nzonele mai \u00eenalte de 60-80 km/h, \u0219i trec\u0103tor de peste 90 km/h pe creste, viscolind ninsoarea. Pe arii restr\u00e2nse\nse va semnala cea\u021b\u0103, asociat\u0103 izolat pe creste \u0219i cu depuneri de chiciur\u0103.\nTemperaturi prognozate \u00een intervalul 24.03.2024 ora 20 - 25.03.2024 ora 20:\nPeste 1800 m: temperaturi minime: -9\u2026-4 grade\ntemperaturi maxime: -8 \u2026-2 grade\nSub 1800 m: temperaturi minime: -9 \u2026-1 grad\ntemperaturi maxime: -3 \u20264 grade\nV\u00e2nt la peste 2000 m: din sector predominant nord-vestic, cu viteze ce vor atinge temporar 70-90 km/h.\nAltitudinea izotermei de 0 grade: \u00een sc\u0103dere de la 1200-2000 m spre 1000-1500 m, cu cele mai cobor\u00e2te\nvalori \u00een masivele nordice \u0219i vestice.\nmeteorolog: Udo Reckerth\n\n\fLegend\u0103\n\nPrincipalele mecanisme ce conduc la declan\u0219area avalan\u0219elor\n\nZ\u0103pad\u0103 viscolit\u0103 cu formare de\npl\u0103ci de v\u00e2nt\n\nAlunecarea \u00eentregului strat\n\nZ\u0103pad\u0103 proasp\u0103t\u0103\n\nStrat de instabilitate\n\nZ\u0103pad\u0103 umed\u0103\n\nC\u0103su\u021bele marcate cu gri\nreprezint\u0103 expozi\u021bia\nversan\u021bilor cu risc\n\nContact: e-mail: nivologie.sibiu@meteoromania.ro ; Sibiu, Strada Some\u0219ului nr.49, tel. 0770714242; 0269235145\n\n\f"
      },
      "customData": {
        "ALBINA": {
          "mainDate": "2024-03-25"
        }
      },
      "lang": "ro",
      "regions": [
        {
          "regionID": "RO"
        }
      ],
      "source": {
        "provider": {
          "name": "Meteo Romania",
          "website": "https://www.meteoromania.ro/"
        }
      },
      "validTime": {
        "startTime": "2024-03-24T20:00:00",
        "endTime": "2024-03-25T20:00:00"
      }
    }
  ]
}